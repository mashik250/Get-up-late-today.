টুঙ্গিপাড়া কবে "আওয়ামী মাফিয়া" মুক্ত হবে?

গোপালগঞ্জের টুঙ্গিপাড়া থানা পুলিশের ওপর হামলার ঘটনার পরে নিরাপত্তার জন্য রাতভর ওই থানা ঘিরে রেখেছিল সেনাবাহিনী। নিষিদ্ধ ছাত্রলীগ সন্ত্রাসীদের ছিনিয়ে নিতে পুলিশের ওপর হামলার ঘটনায় নিরাপত্তা দিতে সাঁজোয়া যান নিয়ে সারারাত টুঙ্গিপাড়া থানা ঘিরে রাখে সেনাবাহিনী। সোমবার বেলা সাড়ে ১২টা পর্যন্ত টুঙ্গিপাড়া থানার সামনে এবং আশেপাশের সেনাবাহিনীর টহল দেখা গেছে। 
 
এর আগে, রবিবার রাত সাড়ে ৯টা থেকে সোমবার সকাল ৯টা পর্যন্ত সাঁজোয়া যান নিয়ে টুঙ্গিপাড়া থানার সামনে অবস্থান করেন সেনাবাহিনীর সদস্যরা। রবিবার সন্ধ্যা সাড়ে ৭টার দিকে টুঙ্গিপাড়া উপজেলার খান সাহেব শেখ মোশাররফ হোসেন স্কুল অ্যান্ড কলেজের সামনে আওয়ামী লীগের লিফলেট বিতরণের সময় এক আওয়ামী সন্ত্রাসীকে আটকের জের ধরে পুলিশের ওপর হামলার ঘটনা ঘটেছে। সশস্ত্র আওয়ামী সন্ত্রাসীদের হামলায় পাঁচ পুলিশ সদস্য আহত হয়েছেন।
