সাম্প্রদায়িক সহিংসতা দাবি করা ২৩ ঘটনার কারণ জানালো প্রেস উইং (https://www.jagonews24.com/national/news/999056)

যে ২২টি ঘটনার বিস্তারিত এরই মধ্যে জানা গেছে তার মধ্যে একটি ঘটনার সঙ্গেও সাম্প্রদায়িক সহিংসতার কোনো সম্পর্ক নেই। হত্যাকাণ্ডের মধ্যে সর্বোচ্চ সাতটির সঙ্গে চুরি ও দস্যুতার সম্পর্ক রয়েছে, চারটিতে ব্যক্তিগত ও পারিবারিক কলহের ঘটনা জড়িত, তিনটি ক্ষেত্রে জেনারেল ক্রাইম যেমন ধর্ষণ, অতিরিক্ত মদপানে মৃত্যু এবং বিদ্রূপ মন্তব্য করা নিয়ে দুই পক্ষের মারামারি থেকে মৃত্যু, দুটি দুর্ঘটনাজনিত মৃত্যু, দুটি ব্যবসায়িক শত্রুতার জেরে মৃত্যু, একটিতে স্থানীয়দের সংঘাতে মৃত্যু, একটি জমিজমার বিরোধ সংক্রান্ত ঘটনায় মৃত্যু, একটি আত্মহত্যার ঘটনা এবং একটি মৃত্যুর প্রকৃত কারণ এখনো না জানা গেলেও এটা নিশ্চিত হওয়া গেছে যে সেখানে কোনো সাম্প্রদায়িক সংঘাতের বিষয় নেই।  
 
প্রত্যেকটি ঘটনাকে যথাযথ গুরুত্ব দিয়ে এরই মধ্যে আইনি পদক্ষেপ গ্রহণ করা হয়েছে। এই ২৩ ঘটনার দুটিতে যেখানে আত্মহত্যা ও পানিতে ডুবে মৃত্যুর ঘটনা রয়েছে, সেই দুটি ঘটনায় পুলিশ এরই মধ্যে তদন্ত শেষে চূড়ান্ত প্রতিবেদন দিয়েছে। অপর ২১টি তদন্তাধীন মামলায় এরই মধ্যে ৪৭ জনকে গ্রেফতার করা হয়েছে।
